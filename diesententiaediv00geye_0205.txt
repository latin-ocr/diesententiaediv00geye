f. 100

Tractatus V. De sacramentis. 127*

rege adiuvante contra ipsum diabolum inimicum nostrum pugnare
non erubescamus.

Nunc videndum est, quibus sit concessum. Con-
cessum est solummodo summis pontificibus. Unde Eusebius
episcopis per Campaniam constitutis scribit in haec verbalz5
‚Manus impositionis sacramentum magna veneratione tenendum
est, quod ab aliis perfici non potest nisi a summis sacerdotibus
nec tempore apostolorum ab aliis quam ab apostolis legitur esse
factum, nec ab aliis quam qui eorum locum tenent, unquam
fieri potest aut fieri debet. Nam si aliter praesumptum fuerit, 10
irritum erit et vacuum et inter ecclesiastica sacramenta minime
reputandum‘. Unde Innocentius 2: ‚Pueros de sacro fonte sus-
ceptos liceat sacerdotibus praesentibus Vel absentibus episcopis
caput inungere, non tamen de eodem Ῑ chrismate frontem signare,
quod solis episcopis est reservandum, cum datur scilicet Paraclytus‘. 15

Quae sit virtus vel efficacia huius sacramenti, vi-
dendum est. Virtus vel efficacia huius sacramenti est robur
et fortitudo illa, qua contra diabolum pugnamus. Unde Inno-
centius: ‚Sacramentum baptismi valet ad remissionem pecca-
torum, sacramentum confirmationis ad pugnam vitiorum‘. Unde 20
Urbanus 3: ‚A summis pontificibus per manus impositIOnem datur
baptizatis Spiritus Paraclytus‚ ut aliis praedicent quod in bap-
tismo sunt consecuti‘.

Nunc videndum est, an omnibus sit necessarium.
Omnibus necessarium est, ut ait Urbanus papa4: ‚Omnes fide- 25
les ad sacramentum confirmationis per manus impositionem
episcoporum accedant, ut perfecte christiani inveniantur‘. Hoc
idem dicit Clemens papa 5: ‚Non est perfecte christianus, qui
per manus impositionem ab episcopo non fuerit chrismatus‘. Istis

 

1 diabolum inim. nostrum om. Β. 8 ab aliis.. .factum nec om. Β.
10 fieri] perfici Β. 14 post tamen aad. B licet. 21 Albanus R. 22 prae-
dicet, quod . . ,est consecutus Β. 25 est om. Β.

¹ Pan. Ι, 115; c. 4. de cons, d. 5.

‘² Pan. 1‚116; c. 119. de cons. d. 4.

3 Pan. Ι, 118; (Rabanus‚ De instit. cleric.) c. 5. de cons. d. 5.
4 Pan. Ι, 1133 c. 1. de cons, d. 5.

⁵ Pan. I, 119; c, 6. dc cons. d. 5.

 


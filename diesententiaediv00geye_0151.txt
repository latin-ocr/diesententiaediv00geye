Tractatus IV. De sacramento incarnationis. 73*

supra modum suscepit Christus homo secundum illud: Et erat
subditus illis, maxime Joseph et ceteris parentibus (Lem. 2, 51).

3. De Adam natus est Christus, ut quasi filius patrem
vindicaret et hereditatem recuperaret. Nam et iure Caesaris
cautum est, ut si voluerint filii hereditatem patris obtinere, ne-
cem patris debeant vindicare, alioquin ab hereditate sunt ex-
pellendi. Ut ergo filii Adae a diabolo occisi bona, ad quae
ipse conditus est, obtinerent, filius Adae necem eius ulcisci de-
buit, ut ceteri filii Adae paterna hereditate non privarentur.

4. ‚Quare de femina sola carnem assumere voluit.
Huius rei causa, ut per mulierem vitae et liberationis ianua pan-
deretur, quae clausa fuerat per mulierem.

Potest et aliud non inutiliter dici. Humana quippe gene-
ratio aut de viro solo aut de viro pariter et muliere aut tantum
de muliere fieri debet. Duae de his generationes iam dudum
praecesserant. Nam de viro solo propagatio in muliere prima
reperitur, ‘quae de costa viri sui corporis suscepit exordium.
Porro de viro et femina generatio frequens est. De semina vero
sola nunquam est auditum fieri generationem. Novam vero ‘et
inauditam generationem sibi soli retinere debuit, qui ut homo
novus novum gaudium mundo nuntiaturus advenit 1.

5. His decursis in ultimo loco Videndum est, quare
de virgine potius quam de alia muliere nasci constituit.
Qua in re illud docendum est, quia uterus virginalis propter

suam integritatem incorruptionis vas et susceptaculum deitatis-2

convenienter fieri debuit. Virginitas enim unitati proxima uni-

2 maxime] scilicet et Β. 7 ut] ubi B. 11 post ut add. B in
nuci-9. quia per mulierem vitium mortis et damnationis accesserat 0771.A.
12 quae clausa. . . per mulierem A in nimy. oni. Β, 13—14 generatio am.B.

15 debebat B. 18 est] erat B. 22 est om. Β.

 

¹ Gilbertus L. c. p. 1394D: Quoniam tamen divina dispositione omnis
humana caro fit aut ex mare et femina. aut ex mare sine femina aut sine
mare ex femina aut sine mare et femina, oportuit, ut Christus aut non fieret
aut aliquo istorum quatuor modorum fieret caro. Cum auten] trium modorum
exempla ipsa faciente iam praecessissent — Adam neque ex mare neque ex
femina, sed ex terrae limo plasmaverat, Evam vero ex mare sine femina ex
costa Adae, ceteros autem quoscunque ex mare et femina - quartum, qui
restabat in se ipso sine mare ex femina caro factus ostendit.

10

15

20

